Bonvenon inter la Revuloj. Por faciligi al vi kunredaktadon
de Revo jen:

HELPO PRI REVO-SERVO
--------------------

Revo-Servo estas retpoŝta servo, kiu akceptas redaktitajn
artikolojn kaj post sintaksa kontrolo enmetas ilin en la
vortaron.

Por uzi la servon vi devas esti inter la redaktantaro de
Reta Vortaro. Por aliĝi kiel redaktanto, petu ĉe la 
administranto (vd. malsupre).


KIEL UZI LA SERVON

Vi povas uzi la Revo-Servon per la TTT-formularo. Sekvu
la ligon [redakti] malsupre de ĉiu artikolo. En la formularo
vi povas ŝanĝi la tekston de la artikolo. Se vi premas
"Sendu", la ŝanĝita artikolo retpoŝte sendiĝas al
la servo.

Pli komforta redaktilo troviĝas ĉe https://revaj.steloj.de

Vi ankaŭ povas deŝuti la XML-tekston de la artikolo, redakti
ĝin kaj sendi mesaĝon al <revo@retavortaro.de> kun la sekva enhavo:

--------------------------------------------------------------
redakto: jen koncize kaj precize priskribu,
kion vi shanghis en la artikolo

<?xml ... (sekvas la artikolo)
...
</vortaro>
---------------------------------------------------------------

La strekojn ne enmetu en la mesaĝon, "redakto:" estu la unua
vorto sur la unua linio.


KIAM REVO-SERVO TRAKTOS VIAN ARTIKOLON

Revo-servo aŭtomate traktas redaktojn preskaŭ ĉiuhore 
kaj refaras la vortaron ĉiunokte (laŭ eŭropa tempo)

Se vi estas redaktanto, vi devus ricevi respondon pri ĉiu
sendita mesaĝo aŭ konfirman aŭ informantan pri eraro. Se vi
ne ricevos respondon dum longa tempo, vi informu min, eble
temas pri eraro.

La redaktita artikolo estos legebla en Interreto normale
tuj post kiam ĝi traktiĝis de Revo-Servo.

  Wolfram Diestel 

--
administranto de Reta Vortaro: Wolfram Diestel <wolfram@steloj.de>
                          kaj  Wieland Pusch <wieland@wielandpusch.de>
retpoŝta rondo de redaktantoj: <revuloj@groups.io>
adreso de ReVo-servo         : <revo@retavortaro.de> (nur por redaktitaj artikoloj)
 
